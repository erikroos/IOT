![Hanze University of Applied Sciences](/assets/logo-int-black-wordmark.svg)

# Internet of Things

Welkom bij de workshop Internet of Things! In deze workshop zal je gaan kennismaken met een *microcontroller*, een compacte geïntegreerde chip die is ontworpen om specifieke handelingen in een [*embedded system*](https://en.wikipedia.org/wiki/Embedded_system) uit te voeren, bijvoorbeeld voor het meten en versturen van temperatuur, of een gesproken boodschap omzetten naar een online bestelling ...

```{figure} /images/xkcd_listening.png
:name: XKCD Listening

*Sure, you could just ask, but this also takes care of the host gift thing.* -- [XKCD Listening](https://xkcd.com/1807/)
```

In het bijzonder zal je gaan kennismaken met de [ESP32](https://www.espressif.com/en/products/socs/esp32), een veelzijdige microcontroller die zóveel functionaliteit bevat dat het ook een [*system on a chip*](https://en.wikipedia.org/wiki/System_on_a_chip) (SoC) wordt genoemd. Het integreert vrijwel alle functionaliteit die je kent van een moderne computer of mobiel, bijvoorbeeld Wifi en Bluetooth connectiviteit.

In deze workshop ga je het volgende doen:

-   De ESP32 leren kennen
-   Een LED aansluiten
-   Een temperatuursensor aansluiten
-   Een programma schrijven voor
    -   het aan- of uitzetten van een LED
    -   het lezen van temperatuur
    -   het versturen van temperatuur over een netwerk

Je zal gaan programmeren in een taal waar je al bekend mee bent, Python!
